# Mijnenveger<hr>

Hallo! Jij wilt het spel **Mijnenveger** maken op de computer? Lees dan vooral verder ...

## Het spel Mijnenveger
Het spel bestaat uit een veld met gesloten vakjes. Onder sommige vakjes zit een mijn verstopt. Doel van het spel is alle vakjes op het veld te openen waar geen mijn onder verstopt is. De allereerste zet klik je een vakje in het mijnenveld open en kun je alleen maar hopen dat er geen mijn onder zit. Als er geen mijn zit, zal er een nummer (1 tot en met 8) verschijnen in het vakje. Dit nummer geeft het aantal vakjes weer die aangrenzend (recht of schuin)liggen en waar wel een mijn onder zit. De kunst van het spel is om alle vakjes zonder mijn open te klikken door de nummers te gebruiken om te achterhalen waar een mijn ligt. Die vakjes moet je dus niet openen. Open je een vakje met een mijn eronder, dan is het spel direct afgelopen.

De moeilijkheidsgraad van het spel is afhankelijk van het aantal vakjes en de hoeveelheid mijnen. 

## Wat ga je doen
Er zijn nog een aantal zaken die nog niet af zijn of nog niet mooi genoeg zijn. Je gaat het spel werkend maken en ook op onderdelen wat mooier. Maar, we hebben niet alles voor je uitgewerkt. We verwachten dat je zelf zaken uitzoekt. Als je hulp nodig hebt, ga je zelf (bijvoorbeeld met Google) op zoek naar het antwoord of je vraagt iemand anders die dit spel (ook) heeft gemaakt. Als je dat al hebt gedaan en nog steeds niet weet hoe je verder moet, dan mag je hulp vragen aan een van de begeleiders (of stiekem bij de oplossing kijken).

Op elke pagina welke hierna volgt, vind je een stukje uitleg en daarin een opdracht die jij zelf moet doen. De opdracht herken je doordat de regel begint met ▶▶▶

Om te navigeren tussen de opdrachten, vind je onderaan op elke instructiepagina een aantal links waar je op kunt klikken.  

 * Als je klikt op de **Start** link keer je terug naar deze pagina
 * Klik je op een van de andere links, dan ga je naar de daarop genoemde opdracht pagina
<br><br>
<center>
Klik nu <a href="./mijnenveger-opdracht0.md">hier</a> voor de eerste opdracht (instellen van de werkomgeving).
</center>
