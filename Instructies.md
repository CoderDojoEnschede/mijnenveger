# Mijnenveger<hr>

Hallo! Jij wilt het spel **Mijnenveger** maken op de computer? Lees dan vooral verder ...

## Het spel Mijnenveger
Het spel bestaat uit een veld met gesloten vakjes. Onder sommige vakjes zit een mijn verstopt. Doel van het spel is alle vakjes op het veld te openen waar geen mijn onder verstopt is. De allereerste zet klik je een vakje in het veld open en kun je alleen maar hopen dat er geen mijn onder zit. Als er geen mijn zit, zal er een nummer (1 tot en met 8) verschijnen in het vakje. De nummers in de geopende vakjes geeft het aantal vakjes weer die direct tegen het geopende vak aanliggen en waar een mijn onder zit. Tegenaan liggen kan recht of schuin (hoekpunt tegen hoekpunt) zijn. De kunst van het spel is om de nummers op de al geopende vlakjes logisch te combineren en zo uit te vinden waar mijnen liggen en die dus niet te openen, maar alleen de vakjes zonder mijn. Open je een vakje met een mijn eronder, dan is het spel afgelopen.

De moeilijkheidsgraad is afhankelijk van het aantal vakjes en de hoeveelheid mijnen die zijn verstopt. 

## Wat ga je doen
Bij dit spel hebben we niet alles voor je voorbereid. We verwachten van je dat je zelf ook zaken uitzoekt. Als je hulp nodig hebt, ga je zelf (bijvoorbeeld met Google) op zoek naar het antwoord of je vraagt iemand anders die dit spel (ook) heeft gemaakt. Als je dat al hebt gedaan en nog steeds niet weet hoe je verder moet, dan mag je hulp vragen aan een van de begeleiders.

Op elke pagina welke hierna volgt, vind je een stukje uitleg en daarin een opdracht die jij zelf moet doen. De opdracht herken je doordat de regel begint met ▶▶▶

<center>
Aan de slag maar! 
<br><br>
<center>
Klik <a href="./mijnenveger-opdracht0.md">hier</a> voor de eerste opdracht (De werkomgeving).
</center>